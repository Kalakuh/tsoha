# Omat kokemukset

Työn tekeminen oli sangen suoraviivaista, sillä [materiaalin](https://materiaalit.github.io/tsoha-18/) esimerkit antoivat hyvän kuvan siitä, kuinka asioita kannattaa lähestyä. Puuttuva informaatio löytyi lähes aina lyhyemmän tai pidemmän dokumentaatiopengonnan tai Google-hakemisen kautta, joskin välillä jouduttiin turvautumaan kotitekoisempiin ratkaisuihin.

Tällainen tilanne on esimerkiksi haku-lomakkeen toteutuksessa, sillä WTForms lisäsi epäsiistejä `<li>`-elementtejä monivaihtoehtoisien asioiden listaukseen. Tämä kierrettiin muotoilemalla kyseiset elementit erikseen, mikä johti useiden uusien parametrien lisäämiseen sivujen generointiin, jotta hakuperiaatteet säilyvät.

Työn lopputulosta voinee kuitenkin pitää siistinä ja tarkoituksensa toteuttavana, ja vaikka parannettavaa toki aina onkin, niin tulokseen voi olla tyytyväinen. Paljon on myös opittu tätä tehdessä.